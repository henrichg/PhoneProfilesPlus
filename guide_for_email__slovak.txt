Po prvom spustení aplikácie sa, okrem pomocných klikacích bublín, a zobrazenia "Dôležité informácie", vygenerujú prednastavené
profily a udalosti.
Ak sú profily červené, nemajú splnené mejaké podmienky. Aké sú to, zistíte kliknutím v Editore na príslušný profil.
Na začiatku v parametroch profilu sa píše červeným písmom, čo nie je splnené. Treba to splniť.
Ak ide o právo, treba kliknúť na ten príslušný červený text a povoliť žiadané právo.
Ostatné červené texty skôr píšu o tom, že niečo profil nemá vyplnené. Treba to vyplniť.
Toto isté platí aj pre udalosti a ich parametre.

Profily určujú, ako sa má mobil nastaviť. Keď pozriete parametre profilu, sú tam všetko položky, ktoré určujú ako sa má ktorá vlastosť
v mobile nastaviť, ak sa profil aktivuje.
Profily sa dajú len aktivovať, je to jednorázová funkcia. Nie je nijako zaručené, že vlastnosti profilu budú dodržané navždy.
Užívateľ ich môže kedykoľvek zmeniť v nastavenaich mobilu, hw. tkačítkami, inou aplikáciou (napríklad Tasker).
Notifikácia PPP zobrazuje, ktorý profil je momentálne aktivovaný. V zátvorke môže byť názov udalosti, ktorá profil aktivovala.
Ak niečo v mobile parametre zmení, notifikácia PPP sa tým vôbec nezmení.

Profil sa dá aktivovať manuálne alebo udalosťou. Ak je profil aktivovaný manuálne, notifikácia PPP o tom informuje
textom [M]. Ak je aktivovaný udalosťou, v zátvorke je názov udalosti, ktorá profil aktivovala.
Je možné, že sa spustí viac udalostí naraz. V takom prípade, sa v zátvorke zobrazuje názov posledne spustenej udalosti.
Manuálnu aktiváciu profilu môžete spraviť z Aktivátora, Editora (každý profil má pri sebe ikonu menu, odtiaľ sa dajú profily aj aktivovať),
widgetu, pri Samsungoch z bočného panelu, z Taskera a podobnych aplikácií.
Dá sa určiť poradie profilov v Aktivátore, vo widgetoch. Stačí v Editore prepnúť filter (je hneď pod textom Editor) na 
"Profil - Zobrazené v Aktivátore". Vtedy majú profily tzv. handler úplne naľavo. Stačí ten handler presúvať hore/dolu.
Či sa má profil zobrazovať v Aktivátore, widgetoch, sa robí buď v parametroch profilu v parameteri "Zobrazuj v Aktivátore" alebo 
keď je nastavený filter na "Profily - Všetky", ikonou hneď pred ikonou menu každého profilu v Editore.

Prednastavené udalosti sú všetky šedé, čiže je zakázaný ich beh. To signalizuje aj ich ikona stavu. 
Tá sa zobrazuje hneď pred názvom udalosti. Keď na ikonu stavu kliknete, zobrazí sa okienko s vysvetlením čo ktorá ikona znamená.
Udalosti sa nedá zmeniť status zo "Zastavená", ak nemá splnené svoje podmienky (má červené texty v jej parametroch).

Udalosti slúžia na aktiváciu profilu. Iba v udalosti je určené KEDY sa spustí. Udalosť môže byť pozastavená, spustená, zakázaná, ... 
Všetky stavy udalosti sú napísané v malom okienku, ked kliknete na ikonu stavu udalosti.
Tak ako pri profiloch, aj pri udalostiach sa zobrazuje hore filter zobrazenia.
Aj udalosti majú svoje poradie. Volá sa "Poradie štartu". Dá sa na to prepnúť tým filtrom do stavu "Udalosti - Poradie štartu". Vtedy 
sa aj udalostiam zobrazuje handler, ktorým môžete presúvaním hore/dolu meniť poradie štartu udalosti. Poradie je veľmi dôležité, 
určuje, v akom poradí sa budú spúšťať udalosti ak dôjde ku súčasnému spusteniu viac ako jednej udalosti. 

Okrem poradia spustenia majú udalosti aj tzv. "Prioritu". Tá neurčuje poradie spustenia, určuje, či sa vôbec môže udalosť spustiť.
Ak už beží udalosť s vyššou prioritou, udalosť, ktorá má nižšiu sa nespustí.

Každá udalosť sa môže spustiť alebo ukončiť (existuje výnimka, ale tú teraz nebudem popisovať).
Štart udalosti a Koniec udalosti. Štartom sa rozumie, čo sa má spraviť, ak sa udalosť spustí, Koncom sa rozumie, čo sa má spraviť,
ak sa udalosť ukončí. V parametroch udalosti (keď kliknete na udalosť v Editore) sú to dve rôzne sekcie. "Štart udalosti" a 
"Koniec udalosti". 

V sekcii "Štart udalosti" je povinný parameter "Aktivovať profil". Určuje, aký profil sa udalosťou, pri jej štarte, aktivuje.

Ďalej je možné nastaviť, aby udalosť ignorovala manuálnu aktiváciu profilu. Totižto normálne je spúšťanie udalostí zakázané, ak 
je nejaký profil aktivovaný manuálne (z Aktivátora, Editora, widgetu, bočnéh panela Samsung, Taskera a pod.). Týmto parametrom
udalosti je možné toto obísť.

V sekcii "Koniec udalosti" sa nastavuje, čo sa má spraviť, keď udalosť skončí. Tu "Aktivovať profil" nie je povinný, nie je potreba 
nejaký aktivovať. Ďalším parametrom tu je parameter "A urobiť". Tu sa dá nastaviť, čo ešte spraviť na ukončenie udalosti. Prednastavené 
tu je "Reštart udalostí".

Co je "Reštart udalostí": slúži na reštartovanie behu udalostí. Všetky udalosti sa zastavia a znova sa spustia tie, ktoré sa spustiť majú.
Tu práve môže dôjsť k hromadnému spusteniu udalostí na jeden krát, preto je dôležité "Poradie štartu".
Reštart udalostí je možné vyvolať aj ručne z Aktivátora, Editora, notifikácie, widgetu, bočného panelu Samsung, Taskera. Vypadá ako 
ikona udalosti so symblom "play".

Ďalej je v "A urobiť" hodnota "Vráť späť profil". Tá aktivuje späť profil, ktorý bol aktivovaný pred spustením udalosti, ktorá to ma 
nastavené.

Ešte je tam jedna sekcia a to "Parametre senzorov". Práve tieto parametre slúžia na určenie, kedy sa udalosť spustí a zastaví.
V zozname udalostí sa zobrazujú názvy udalostí, ich stav, stav senzorov a čo sa má spraviť na štart a koniec udalosti.
Každá udalosť musí mať aspoň 1 senzor. Môže ich mať aj viac. Medzi senzormi je logický AND, čiže musia byť splnené podmienky všetkých
senzorov, aby sa udalosť spustila. Ak nie je splnený niektorý senzor, udalosť sa ukončí, ak bežala.
Či sú senzory splnené určuje ich farba v zozname udalostí. Ak je červená, senzor nie je splnený, ak zelená, je splnený. Oranžová
farba je iniciačná farba, musí sa o chvíľu zmeniť na červenú alebo zelenú.

Jednotlivé parametre senzorov sa menia senzor od senzora. Jediný spoločný parameter je "Povoľ senzor". Ten určuje, či udalosť
príslušný senzor použije.

Niektoré senzory vyžadujú tzv. skenery. Skener je funkcia v PPP, ktorou sa snímajú hodnoty pre príslušný senzor. Parametre skenerov
sa nastavujú globálne v nastavenaich aplikácie.
Do nastavení aplikácie sa dá dostať cez menu Editora, položka "Nastavenia". Dá sa ku konkrétnym obrazovkám tohoto nastavenia dostať
aj z parametrov profilu a udalosti.
Senzory, ktoré vyžadujú skenery: "Senzor polohy", "Senzor Wi-Fi", "Senzor Bluetooth", "Senzor mobilných buniek", "Senzor orientácie".
Každý skener má kopu parametrov, treba si ich pozrieť. Ak nepoužívate niektorý z týchto senzorov v udalostiach, skenery nič nerobia
aj ked sú povolené. Takéto skenery, ale, môžete v ich nastavenaich zakázať. Majú na to parameter.

Potom ešte existujú parametre profilov a senzory udalostí, ktoré vyžadujú "PhoneProfilesPlusExtender". Je to ďalšia open-source aplikácia,
ktorú musíte nainštalovať, ak je vyžadovaná. Ako sa inštaluje je napísané v príslušných parametroch profilu, senzoroch udalosti.
Extender je potrebný pre tieto parametre: parameter profilu: "Vynútiť zastavenie aplikácií", "Zamknutie zariadenia", parameter udalosti: 
"Senzor aplikácií", "Senzor orientácie", "Senzor SMS/MMS", "Senzor hovoru".
Extender bol vytvorený preto, lebo Google zakázal aplikácie v Google Play, ktoré používajú funkciu Dostupnosť a práva pre Hovory a SMS/MMS.
Tasker ma výnimku od tohoto obmedzenia, ale ten má cez milión stiahnutí, PPP ma len cez 50000. Takže som to ani neskúšal, napísať Googlu.
Google zároveň kopu aplikácií s tymito funkciami vyhodil z Google Play a dokonca hrozilo zrušenie Google developer konta.








